
# ҚҰРАННАН ҚАЖЕТІНШЕ ПАЙДАЛАНУДЫҢ ЖОЛЫ

`Сұхбаттарыңызда Құраннан қажетінше пайдалану үшін пәк сезіммен, зәру екеніңді сезіне отырып жүгінудің маңызды екенін баса айтасыз. Осы жердегі пәк сезім мен зәру екеніңді сезіну дегенді қалай түсінген жөн?`


Құран Кәрімді дұрыс түсіну және ондағы иләһи мақсатты көре білу үшін назарда ұстауымыз тиіс көптеген ереже-қағидат бар. Бұған қатысты Адамзаттың Ардақтысының (с.а.с.) және саңлақ сахабалардың түсіндірмесі мен өнегесінің орны ерекше. Сонымен қатар Ислам ғалымдары ұсынған ережелерді де назардан тыс қалдырмау өте маңызды. Алайда Құран ілімдеріне қатысты басшылыққа алуымыз тиіс мұндай ұстанымдардан бұрын адамның саф сезім мен түсінікке ие болуы, Құран ұсынған үкімдерді қажет етуі де өте маңызды. ^19a706


## Қажеттілік

Қажеттілік – ұлы ұстаз. Ол адамды жаңа нәрселер үйретуге және жаңалықтар ашуға жетелейтін қозғаушы күш. Аса мұқтаж, зәру жағдайдағы пендені Аллаға жүгіндіретін жол. Сонымен қатар Алланың зәру жағдайдағы (таршылықта қалған) пендесінің дұғасына жауап беретіні Құран Кәрімде де айтылған.1 ^3f0a27
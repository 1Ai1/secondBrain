
# Ықылас

>Іс-әрекет бір дене болса ықылас - оның жаны, іс-әрекет бір қанат болса ықылас - екінші қанат. Дене жансыз болмайды, бір қанатпен ешқайда бара алмайды. (М.Фетхуллаһ Гүлен)

### Ықылас деген не?

Сөздікте «бір нәрсені араласқан және құнын түсірген басқа нәрселерден тазалау» мағынасын беретін ықылас сөзі термин ретінде «ғибадат пен жақсылықтарды риякерлік пен бас пайда мүддесінен арылтып, тек Аллаһ үшін жасау» деген мағынаны береді.

Одан да кең мағынада ықылас сөзі шірк пен риякерліктен, қате сенімдерден, жаман сезімдерден, пайда көздеуден және жалпы мағынада риякерлікке құмарлықтан жүректі тазартуды, әртүрлі қайырлы іс-әрекетке жақсы ниетпен бет бұруды және барлық жағдайда тек Аллаһтың ризалығын көздеуді білдіреді. (Рағиб әл Исфахани, Мүфредат, 155-б; Ғазали, Ихя, 4\379-380)

Ықыласты болғысы келген мүмін бар болмысымен әртүрлі риякерліктен аулақ түрде тек Аллаһқа құлшылық етеді, барлық істерін Оның ризалығын алу үшін жасайды. Хақ Тағала Құран Кәрімде мұндай құлдарын былай сипаттайды: «Біздің жасағандарымыздың сыйы бізге, сендердің жасағандарың сендерге тән. Біз Оған ықыласты құлдармыз, шын көңілмен берілгендерміз» [[Quran#2 139]]. Аллаһтың осы ықыласты құлдары ғибадаттарын Аллаһ үшін жасайды, нәпсілері қаламаса да осы халдерін жалғастырады және Аллаһқа мадақ айтуды тоқтатпайды.


Ықыластың антонимі - риякерлік. Риякерлік Аллаһ ризалығы үшін жасалуы керек әрекетке көрсетіп мақтануды қосу, адамдар көрсін деп жасау деген сөз. Пайғамбарымыз «Күмәнсіз, Аллаһ тек өзі үшін және ӛзінің ризалығы үшін жасалған әрекеттен басқасын қабыл етпейді» деп бұйырып, бұл қауіпке назарымызды аударады.

Аллаһқа ықыласпен бет бұрған мүмін ғибадаттарын да Аллаһтың бұйрығы болғандықтан жасайды. Құлшылықтың шарты ретінде Аллаһқа шын кӛңілмен ғибадат етеді. Ықыласты құл өз міндетін атқарады, Аллаһтың ісіне араласпайды. «Ықыласпен ғибадатыңызды тек Соның ризалығы үшін жасап, Аллаһқа құлшылық етіңдер» (Араф, 7\29) деген аят осы ақиқатты көрсетеді.




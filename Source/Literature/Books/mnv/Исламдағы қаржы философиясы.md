# Күнәға көз жұму

Күнәға көз жұму мен күнәһарға көз жұмуды шатастыруға болмайды. Егер бұл мәселе жақсы сараланбаса, көптеген қателіктер болуы мүмкін. Иә, кейде күнәһарға көз жұмуға болады, бірақ күнәға ешқашан. Исрайылұлдары бастапқыда кішігірім күнәларға көз жұмды, күнәһарға немқұрайлы қарады, әрине, нәтижесінде өз-өздеріне ор қазғандай болды. 
Алла Елшісі бізге Исрайылұлдарының жағдайы туралы айтып: «Исрайылұлдарындағы алғашқы әлеуметтік күйреу былай басталды: Бір адам басқасы істеп жатқан жамандықты көріп, оған «Пәленше, бұл ісіңді таста, бұл саған халал емес!» дейтін. Келесі күні ол адам сол күнәсін қайталағанына қарамастан онымен бірге отырып-тұрып, ішіп-жеп, дос болды. Сосын Алла тағала олардың жүректерін бір-бірімен қақтығыстырып ауыстырды» деді де, мына аятты оқыды: 
«Исрайылұлдарынан күпірлікке бой алдырғандар Дәуіт пен Мәриямұлы Исаның тілімен лағынеттелді. Өйткені олар (Аллаға) қарсы келіп, азғындықта үнемі шектен шығатын еді».(5/78)

#күнә